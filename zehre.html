<html>
	<head>
			<meta charset="UTF-8" />
		<title>زهره</title>
		<link type="text/css" rel="stylesheet" href="thame.css" />
	</head>
	<body>
		<h1>زهرا-ناهید</h1>
		<img src="files/zehre.jpg" />
		<p>زُهره، ناهيد يا ونوس (به انگليسي: Venus) به ترتيب نزديکي به خورشيد، دومين سياره زمين‌سان منظومه شمسي است که در مداري ميان مدارهاي زمين و عطارد قرار گرفته‌است. سياره زهره از نظر مداري، نزديک‌ترين فاصله به زمين را دارد. زهره بعد از ماه، درخشان‌ترين جرم آسماني طبيعي است که به هنگام شب در آسمان زمين ديده مي‌شود و قدر ظاهري آن به - مي‌رسد.

سياره زهره، بدون قمر است و در مدار تقريباً دايره‌واري به‌دور خورشيد مي‌گردد. اين سياره از بسياري ديدگاه‌ها ازجمله اندازه، جرم، گرانش و ترکيبات ساختاري به زمين همانندي دارد و به خاطر همين نزديکي‌ها آن را سياره «خواهر زمين» نيز خوانده‌اند. زهره از نظر جرم و حجم، هفتمين جسم بزرگ و پرجرم در منظومه شمسي است.

زهره گرم‌ترين سياره در منظومه شمسي است. اين سياره داراي هواکره است. هواکره ضخيم و غليظ آن موجب مي‌شود که ديدن سطح آن با چشم غيرمسلح، دشوار باشد. بيشتر هواکره آن را کربن دي‌اکسيد تشکيل داده و در ابرهاي بالايي آن قطره‌هاي ريز سولفوريک اسيد وجود دارند. وجود کربن دي‌اکسيد در هواکره اين سياره که گرما را در سياره نگه مي‌دارد دماي آن را به مقدار بسيار چشم‌گيري ( درجه سلسيوس نزديک سطح سياره) افزايش داده‌است.


آغاز شب و سياره زهره در هنگام غروب
اين سياره يکي از سياره‌هاي سنگي و فشرده و داراي آتشفشان‌هاي فعال، زمين‌لرزه و رشته‌کوه است. زمان لازم براي يکبار گردش اين سياره به دور خورشيد  روز زميني است.

زهره در سنجش با بيشتر سياره‌ها در منظومه شمسي از جمله زمين، کروي‌تر است و به علت چرخش بسيار آهسته دور محوري آن، پديده تورفتگي يا مسطح شدن قطب‌ها و برآمدگي يا تورم نواحي استوايي در آن، کمتر از ديگر سياره‌ها رخ مي‌دهد. طول يک شبانه‌روز در سياره زهره از يک سال اين سياره کمي بلندتر است.</p>
		<b><u><i><a href="">بازگشت</a></i></u></b>
	</body>
</html>